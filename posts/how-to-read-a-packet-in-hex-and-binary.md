---
title: چطور یک پکت خام شبکه رو راحت‌تر بخونیم؟
slug: how-to-read-a-packet-in-hex-and-binary
language: fa
date: 18 Aug 2023
og: public/posters/reading-hex.jpg
---

### چطور یک پکت خام شبکه رو راحت‌تر بخونیم؟

سیستم‌های عددی کامپیوتر که با عنوان Computer Number Systems در دنیا مورد بحث قرار می‌گیره، یکی از دانش‌های ابتدایی اما مهم برای درک Data Flow در سیستم‌عامل و شبکه هست. به‌طور قطع این جمله رو از جایی شنیدید یا خوندید که گفته می‌شه کامپیوترها با 0 و 1 کار می‌کنند، این سیستم عددی Binary System نام داره و مبنای اون عدد 2 هست. چند نوع دیگه از این سیستم‌های عددی شناخته شده و پرکاربرد رو به‌صورت لیست در ادامه براتون می‌نویسم:

1. Decimal

این سیستم عددی بین ارتباطات و حساب و کتاب‌های روزمره انسان‌ها بسیار کاربرد داره و مبنای اون عدد 10 هست.

2. Hexadecimal

یک سیستم عددی که در بخش‌های حساسی مثل شبکه و حافظه سیستم مورد استفاده قرار گرفته و مبنای این سیستم عدد 16 هست.

3. ASCII

البته بهتر هست ASCII رو یک استاندارد بدونیم اما در منابع مختلف در دسته‌بندی سیستم‌های عددی نیز قرار گرفته. این استاندارد به ما کمک کرده تا حروف الفبا و سمبول‌های مورد نیاز برای ارتباطات روزمره انسان‌ها رو در سیستم‌عامل تعریف کنیم.

4. Unicode

یک استاندارد برمبنای ASCII که محدودیت‌های ASCII رو نداره و امروزه برای تبادل اطلاعات بسیار مورد استفاده قرار می‌گیره.

سیستم عددی مورد بحث ما در شبکه Hexadecimal و Binary هست و باوجود ابزارهای Packet Analyzer مثل Wireshark بهتر هست این دو سیستم عددی رو به‌طور کامل بشناسیم تا در صورت لزوم بتونیم بدون استفاده از ابزار، یک پکت خام رو آنالیز کنیم یا حداقل در زمان مصاحبه، دانش عمیق خودمون رو به نمایش بزاریم. برای اینکه هیچ سوالی داخل ذهن مخاطب باقی نمونه، از ابتدایی‌ترین بخش یعنی مبناها شروع می‌کنم.

سیستم عددی که بین ارتباطات و حساب و کتاب‌های روزمره انسان‌ها بسیار کاربرد داره، Decimal System هست که بر مبنای عدد 10 پایه‌گذاری شده. همون‌طور که شاید در مدرسه هم یاد گرفته باشید برای نمایش دادن عددی مثل 4096 در این سیستم عددی تنها کافیه به‌صورت زیر عمل کنیم:

| 10³ | 10² | 10¹ | 10⁰ |
| :-: | :-: | :-: | :-: |
|  4  |  0  |  9  |  6  |

نکته: زمانی که مبنا عدد 10 باشه، در هر بلوک تنها می‌تونیم از عدد 0 تا 9 رو قرار بدیم که به‌عبارتی این محدودیت رو می‌تونیم با فرمول N - 1 بهش برسیم. برای محاسبه‌ی عدد نهایی هم تنها کافیه از فرمول زیر استفاده بشه.

```(4 * 10³) + (0 * 10²) + (9 * 10¹) + (6 * 10⁰) = 4096```

سیستم عددی بعدی ما Binary System هست که بر مبنای عدد 2 پایه‌گذاری شده و برای نمایش دادن عدد 15 در این سیستم عددی به‌صورت زیر عمل می‌کنیم:

| 2³  | 2²  | 2¹  | 2⁰  |
| :-: | :-: | :-: | :-: |
|  1  |  1  |  1  |  1  |

نکته: زمانی که مبنا عدد 2 باشه، در هر بلوک تنها می‌تونیم عدد 0 و 1 رو قرار بدیم که به‌عبارتی این محدودیت رو می‌تونیم با فرمول N - 1 بهش برسیم. برای محاسبه‌ی عدد نهایی هم تنها کافیه از فرمول زیر استفاده بشه.

```(1 * 2³) + (1 * 2²) + (1 * 2¹) + (1 * 2⁰) = 15```

با دیدن این دو مثال باید خیلی ساده‌تر بتونید عدد 28 رو در Hexadecimal System که بر مبنای عدد 16 پایه‌گذاری شده، نمایش بدید:

| 16³ | 16² | 16¹ | 16⁰ |
| :-: | :-: | :-: | :-: |
|  0  |  0  |  1  |  C  |

```(0 * 16³) + (0 * 16²) + (1 * 16¹) + (12 * 16⁰) = 28```

براساس نکته‌های قبل باید متوجه شده باشید که در مبنای عدد 16 می‌تونیم عدد 0 تا 15 رو در هر بلوک قرار بدیم اما در Hexadecimal System، ما از اعداد 0 تا 9 و کاراکترهای A, B, C, D, E, F استفاده می‌کنیم.

```
Hexadecimal : 0 1 2 3 4 5 6 7 8 9 A  B  C  D  E  F
Decimal     : 0 1 2 3 4 5 6 7 8 9 10 11 12 13 14 15
```

بعد از آشنایی با سیستم‌های عددی فوق، زمان این می‌رسه که ابتدایی‌ترین واحد‌های اندازه‌گیری داده در سیستم‌های کامپیوتری رو بشناسیم:

1. Bit = Smallest unit; has a value of 0 or 1
2. Nibble = 4 bits or 1 hexadecimal value
3. Byte = 8 bits or 2 nibbles or 2 hexadecimal value

در حال حاضر Bit کوچک‌ترین واحد اندازه‌گیری و Byte پراستفاده‌ترین نحوه‌ی نمایش گروهی از Bitها هست. Nibble نیز یکی از خاص‌ترین واحدهای اندازه‌گیری موجود هست که تبدیل داده بین سیستم‌های عددی Binary و Hexadecimal رو بسیار ساده کرده.

```0xAF21 = 0b (1010) (1111) (0010) (0001)‍‍```

نکته: پیشوندهای ```0x``` و ```0b``` برای مشخص کردن نوع داده از بین سیستم‌های عددی  Binary و Hexadecimal استفاده می‌شه.

حالا با تبدیل مقادیر Hexadecimal یا Binary به Decimal و با تسلط به ساختارهای شبکه مثل IPv4 Header یا ... می‌تونیم یک پکت خام رو راحت‌تر از قبل بررسی کنیم. همچنین پیشنهاد می‌کنم پیوست‌های زیر رو حتما مطالعه کنید.

[Ryerson - Read a Packet](../public/media/read-a-packet.pdf)

[SANS - TCP/IP Cheat Sheet](../public/media/tcpip-cheatsheet.pdf)
